<carols>

    <carol>
        <id>1</id>
        <title>Бог предвічний народився</title>
        <text>
        Бог предвічний народився,
        Прийшов днесь із небес,
        Щоб спасти люд свій весь,*
        І утішився.

        В Вифлеємі народився:
        Месія, Христос наш
        І Пан наш, для всіх нас
        Нам народився.

        Ознаймив се Ангел Божий:
        Наперед пастирям,
        А вчера звіздарям
        І земним звірям.

        Діва Сина як породила,
        Звізда ста, де Христа
        Невіста Пречиста
        Сина зродила.

        Тріє цари несуть дари**
        До Вифлеєм міста,
        Де Діва Пречиста
        Сина повила.

        Звізда їм ся об’явила
        В дорозі о Бозі,
        При волі, при ослі
        Їм ознаймила:

        – Тріє царі, де ідете?
        – Ми ідем в Вифлеєм
        З желанєм, спокоєм***
        І повернемся.

        Іншим путем повернули,
        Погану, безстидну,
        Безбожну Іроду
        Не повідали.

        Йосифові Ангел мовить:
        – З Дитятком і з Матков,
        З бидлятком, ослятком
        Най ся хоронить.

        "Слава Богу!" заспіваймо,
        Честь Сину Божому
        І Пану нашому
        Поклін віддаймо.
        </text>
        <info>
        Останні два рядки кожного куплету повторюються двічі.
        * – у джерелі 2 цей рядок подано інакше:
        Аби взрів люд свій весь
        ** – у джерелі 2 цей рядок подано інакше:
        Тріє цари йдуть со дари
        *** – у джерелі 3 цей рядок подано інакше:
        Bінчуєм спокоєм
        </info>
    </carol>

    <carol>
        <id>2</id>
        <title>Бог ся рождає</title>
        <text>
        Бог ся рождає, хто ж Го може знати!
        Ісус Му ім’я, Марія Му Мати!

        Приспів:
        Тут Ангели чудяться,
        Рожденного бояться,
        А віл стоїть, трясеться,
        Осел смутно пасеться.
        Пастиріє клячуть,
        В плоти Бога бачуть,
        Тут же, тут же,
        Тут же, тут же, тут!

        Марія Му Мати прекрасно співає,
        І хор Ангельський їй допомагає!*

        Йосиф старенький колише Дитятко:
        – Люляй же, люляй, мале Отрочатко!

        Три славні царі к вертепу приходять,**
        Ладан і смирну, золото приносять.***

        А пастиріє к Ньому прибігають,
        І яко Царя своєго вітають.

        І ми днесь вірно к Ньому прибігаймо,
        Рожденну Богу хвалу, честь віддаймо.
        </text>
        <info>
        1. Приспів повторюється після кожного куплету.
        2. У джерелі 2 текст подано без передостаннього куплету.
        * – у джерелі 3 цей куплет подано інакше:
        Марія Му Мати, красно Му співає!
        І хор Ангельскій Єй допомагає.
        ** – у джерелі 4 цей рядок подано інакше:
        Царі зі сходу славу днесь голосять
        *** – в джерелах 3 і 5 цей куплет подано інакше:
        Тріє царіє к вертепу прийдоша,
        Ливан і смирну, злато принесоша.
        </info>
    </carol>

    <carol>
        <id>3</id>
        <title>В Вифлеємі днесь Марія Пречиста</title>
        <text>
        В Вифлеємі днесь Марія Пречиста
        Породила у вертепі нам Христа.

        Приспів:
        Слава во вишних Богу,
        Слава во вишних Богу,
        І мир всім на землі.

        Ангел з неба пастирям ся являє
        І веселу сю новину звіщає!

        Прибігають до вертепу пастирі
        І з собою несуть дари в офірі.

        І Дитятку кланяються в оборі,
        До Його ніг припадають в покорі.

        А з востока за звіздою йдуть царі,
        Три преславні, прерозумні звіздарі.

        Книжники їм і учені сказали,
        Щоб Месію в Вифлеємі питали.

        Йдуть царі, Христа знаходять в яскині,
        Між бидляти, в бідних яслах на сіні.

        Там в смиреню свій Му поклін віддали,
        Пред Ним злото, ливан, миро поклали.

        Ми також Христу поклін свій віддаймо
        І разом з небесним хором співаймо.
        </text>
        <info>
        Приспів повторюється після кожного куплету.
        </info>
    </carol>

    <carol>
        <id>4</id>
        <title>В Вифлеємі новина</title>
        <text>
        В Вифлеємі новина,
        Діва Сина породила,
        Породила в благодати
        Непорочна Діва Мати
        Марія.

        Положила на сіні
        В Вифлеємській яскині
        Йосиф Діву потішає,
        Повивати помагає
        Марії.

        Слава Божа і хвала
        У вертепі настала:
        З неба Ангели злітають,
        З Сином Божим прославляють
        Марію!

        Серед темної ночі
        Дивне світло б’є в очі –
        Ясна зоря засвітила,
        Де Дитятко породила
        Марія.

        Недалеко пастирі
        Пасли стадо в долині,
        До вертепа прибігають
        І з Дитятком тут витають
        Марію.

        На коліна падають.
        Подарунки складають:
        "Що убогий дати може,
        Жертвуємо, Сину Божий,
        Марії".

        Ще приходять три царі
        Аж зі сходу звіздарі,
        Для Ісуса ставлять щиро
        Ладан, золото і миро
        Марії.

        І ми тоже поспішім,
        Богу дари принесім,
        У покорі прибігаймо,
        З Сином Божим все благаймо
        Марію.
        </text>
        <info>
        Останні три рядки кожного куплету повторюються двічі.
        </info>
    </carol>

    <carol>
        <id>5</id>
        <title>В Вифлеємі у вертепі</title>
        <text>
        В Вифлеємі у вертепі сталася новина,
        Там Пречиста Діва Мати породила Сина.
        Хори ангельські співають,
        Славу із висот звіщають
        І мир людям на землі.

        Дивне чудо ангел з неба пастирям голосить
        І поклоном до Ісуса поспішати просить.
        Пастирі йдуть, поспішають,
        До вертепу прибігають,
        Щоб віддати Богу честь.

        А за зіркою владики йдуть зі сходу просто
        І приносять зі собою ладан, миро, злото;
        І до Ірода вступають
        І його про те питають,
        Де Месія народивсь.

        І ми нині з пастирями до вертепу йдімо,
        В гурті з ними і з царями дар Христу несімо:
        Серця наші чисті, щирі,
        Душі непохитні в вірі,
        Всю надію і любов!
        </text>
        <info>В Вифлеємі у вертепі></info>
    </carol>

    <carol>
        <id>6</id>
        <title>Во Вифлеємі нині новина</title>
        <text>
            Во Вифлеємі нині новина:
            Пречиста Діва зродила Сина,
            В яслах сповитий поміж бидляти,
            Спочив на сіні Бог необнятий.

            Вже Херувими славу співають,
            Ангельські хори Пана витають,
            Пастир убогий несе, що може,
            Щоб подарити Дитятко Боже.

            А ясна зоря світу голосить:
            Месія радість, щастє приносить!
            До Вифлеєма спішіть всі нині,
            Бога звитайте в бідній Дитині!

            За світлом зірки, десь аж зі сходу
            Йдуть три владики княжого роду,
            Золото дари, кадило, миро
            Враз з серцем чистим несуть в офіру.*

            Марія Мати Сина леліє,
            Йосиф старенький пелени гріє,
            А Цар всесвіта в зимні і болю
            Благословить нас на ліпшу долю.

            Ісусе милий, ми не богаті,
            Золота дарів не можем дати,
            Но дар ціннійший несем від мира,
            Се віра серця, се любов щира.

            Глянь оком щирим, о Божий Сину,
            На нашу землю на Україну,**
            Зійшли їй з неба дар превеликий,
            Щоб Тя славила во вічні віки.
        </text>
        <info>
            1. Останні два рядки кожного куплету повторюються двічі.
            2. У джерелах 2 і 3 текст подано без п’ятого куплету.
            * – у джерелі 3 останніх два рядки цього куплету подано інакше:
            До Вифлеєма спішіть всі нині,
            Враз з серцем несуть в офіру щиро.
            ** – у джерелі 3 цей рядок подано інакше:
        </info>
    </carol>

    <carol>
        <id>7</id>
        <title>Возвеселімся всі купно нині</title>
        <text>
            Возвеселімся всі купно нині:
            Христос родився в бідній яскині!
            Послідним віком став чоловіком,
            Всі утішайтесь на землі.

            Всі утішайтесь на землі гойно,
            Хвалу віддайте Єму достойно.
            Пожаданому, з неба даному,
            Которий весь світ відкупив.

            Которий весь світ спасе від ада,
            Чрез Него вічна всім нам відрада,
            За тоє Єму, Пану нашему,
            Пісні співаймо согласно.

            Пісні співаймо согласно, мило,
            І торжествуймо всі купно щиро:
            "Слава во вишних, а мир для нижних",
            Весело світу гласімо.

            Світу гласімо Господа явно,
            О которім вже пророки давно
            Пророкували, проповідали,
            Що ся народить Цар віків.

            Що ся народить Цар віків слави,
            Зітре на землі зміїні глави,
            Перскії царі прийшли со дари,
            Поклін віддали смиренно.

            Поклін віддали смиренно нині
            Христу рожденну, малій Дитині:
            Ливан і злато, і смирну на то
            Яко кадило, зі страхом.

            І пастиріє со страхом бігли
            Там, де віл, осел Дитину гріли;
            Ангели в небі, к Єго потребі
            Умильно пісні співають.

            Пісні співають Нарожденному,
            Во яслах нині положенному;
            І ми співаймо і вихваляймо,
            Єго навіки славімо.

            Щоби нам дав тут довго прожити,
            Царствія Єго всім доступити:
            Врагам коритись і їм стидитись,
            А нам во мирі прожити.

            Прожити мирно в долгоденствії,
            Служаще Єму в єдиненії.
            Чистая Панно, Тя непрестанно
            Хвалим со Сином навіки.
        </text>
        <info>Останні два рядки кожного куплету повторюються двічі.</info>
    </carol>

    <carol>
        <id>8</id>
        <title>Дивная новина</title>
        <text>
            Дивная новина: нині Діва Сина
            Породила в Вифлеємі Марія єдина!

            Не в царській палаті, но межи бидляти,
            Во пустини, во яскини, а треба всім знати.

            Що то Бога іста Марія Пречиста
            І раждає, і питає Єго, як невіста.

            На руках тримає і Єму співає,
            Всемогучим Створителем своїм називає.

            Мовить: Люляй, Сину, будь со мною вину,
            Коли Ти мя Собі взяв єсть за Матір єдину!

            О необименний, о недостиженний!
            Спи ж Ти довго, рости скоро, Младенче блаженний.

            Я в Тобі надію, Любимий, імію:
            Де сам будеш, мене возьмеш, Ти мій Добродію!

            Скажи, Правосуде, де хто з вірних буде?
            Най зі мною пред Тобою стануть всії люди.

            Тобі ся молити і Тебе просити,
            Щоби-сь дав нам в Твоїм царстві во вік віків жити.
        </text>
        <info>Останній рядок кожного куплету повторюється двічі.</info>
    </carol>

    <carol>
        <id>9</id>
        <title>Добрий вечір тобі, пане господарю</title>
        <text>
            Добрий вечір тобі, пане господарю.

            Приспів:
            Радуйся!
            Ой радуйся, земле,
            Син Божий народився!

            Застеляйте столи та все килимами,
            Та кладіть калачі з ярої пшениці.
            Бо прийдуть до тебе три празники в гості:
            Ой що перший празник – Святеє Рождество,*
            А другий вже празник – Святого Василя,
            А третій вже празник – Святі Водохрещі.
            А що перший празник зішле тобі втіху,
            А що другий празник зішле тобі щастя,
            А що третій празник зішле всім нам долю,
            Зішле всім нам долю, Україні волю.
        </text>
        <info>
            1. Приспів повторюється після кожного рядка.
            * – у джерелі 2 цей рядок подано інакше:
            Ой перший же празник – Рождество Христове.
        </info>
    </carol>

    <carol>
        <id>10</id>
        <title>На небі зірка ясна засяла</title>
        <text>
            На небі зірка ясна засяла
            І любим світлом сіяє;
            Хвиля спасення нам завитала,
            Бог в Вифлеємі рождаєсь.
            Щоб землю з небом в одно злучити,
            Христос родився: Славіте!

            В біднім вертепі, в яслах на сіні
            Спочив Владика, Цар світа,
            Отож до Него спішім всі нині,
            Нашого жде Він привіта.
            Спішім любови, тхом Го огріти,
            Христос родився: Славіте!

            Благослови нас, Дитятко Боже,
            Дари нас нині любов’ю,
            Най ціла сила пекла не зможе
            Нас розділити з Тобою.
            Благослови нас, ми Твої діти,
            Христос родився: Славіте!
        </text>
        <info>Останній рядок кожного куплету повторюється двічі.</info>
    </carol>

    <carol>
        <id>11</id>
        <title>Небо і земля нині торжествують</title>
        <text>
            Небо і земля (2) нині торжествують,
            Ангели, люди (2) весело празднують.

            Приспів:
            Христос родився, Бог воплотився,
            Ангели співають, Царіє витають,
            Поклін віддають, пастиріє грають,
            "Чудо, чудо!" повідають.

            Во Вифлеємі (2) весела новина:
            Пречиста Діва (2) породила Сина!

            Слово Отчеє (2) взяло на ся тіло:
            В темностях земних (2) сонце засвітило.

            Ангели служать (2) свойому Королю
            І во вертепі (2) творять Його волю.

            Три славні царі (2) зі сходу приходять,
            Ладан і смирну (2), золото приносять.*

            Царю і Богу (2) тоє офірують,
            Пастирі людям (2) все розповідують.**

            І ми рожденну (2) Богу поклін даймо,
            "Слава во вишних" (2) Йому заспіваймо.
        </text>
        <info>
            Приспів повторюється після кожного куплету.
            * – у джерелі 2 цей куплет подано інакше:
            Тріє царі (2) од восток прійдоша,
            Ливан і смирну (2), злато принесоша.
            У джерелі 3 цей куплет подано ще по-іншому:
            Три славні царі (2) поклонитись просять,
            Ливан і смирну (2), злато приносять.
            ** – у джерелі 3 цей куплет подано інакше:
            Царю і Богу (2) ці дари віддали,
            Пастирі людям (2) розповідали.
            У джерелі 4 цей куплет подано ще по-іншому:
            Царю і Богу (2) дари сі складають,
            Пастирі людям (2) все розповідають.
            У джерелі 5 цей куплет також подано по-іншому:
            Царю і Богу (2) тоє офірують,
            Пастиріє всім (2) людем вещ сказують.
        </info>
    </carol>

    <carol>
        <id>12</id>
        <title>Нова радість стала, яка не бувала</title>
        <text>
            Нова радість стала, яка не бувала.
            Над вертепом звізда ясна світу засіяла.

            Де Христос родився, з Діви воплотився,
            Як чоловік пеленами убого повився.

            Пастушки з ягнятком перед тим Дитятком
            На колінця припадають, Царя-Бога вихваляють.

            Просимо Тя Царю, небесний Владарю,
            Даруй літа щасливії сего дому господарю.

            Просим Тебе, Царю, просимо всі нині
            Даруй літа щасливії нашій ненці Україні.
        </text>
        <info>Нова радість стала, яка не бувала</info>
    </carol>

    <carol>
        <id>13</id>
        <title>По всьому світу стала новина</title>
        <text>
            По всьому світу стала новина:
            Діва Марія зродила Сина,
            Сіном притрусила,
            В яслах положила
            Господнього Сина.

            Діва Марія Бога просила:
            "В що ж би я Сина свого повила?
            Ти, небесний Царю,
            Пришли свої дари
            Цьому господарю".

            Прийшли три царі з східної землі,
            Принесли дари Діві Марії:
            Покірно складають
            І поклін віддають
            Ісусові Христові.

            Ой засіяла звізда на небі,
            Прийшли Ангели до Діви Марії,
            Співають Їй пісні,
            Господній Невісті,
            І радість приносять.
        </text>
        <info>По всьому світу стала новина</info>
    </carol>

    <carol>
        <id>14</id>
        <title>Спи, Ісусе, спи</title>
        <text>
            Спи, Ісусе, спи, спатоньки ходи!
            Я Тебе му колисати,
            Пісоньками присипляти:
            Люлі, серденько, люлі.

            Спи, Лелійко, спи, головку склони.
            Ту на рученьки Марії,
            Бач Вона Тебе леліє:
            Люлі, серденько, люлі.

            Спи, Убогий, спи, рученьки зложи!
            Йосифа, що лиш не видати,
            Несе хлібця Тобі дати:
            Люлі, серденько, люлі!

            Спи Терпінє, спи, очка зажмури!
            Не питай, що колись буде,
            Що зготовлять хрест Ти люди...
            Люлі серденько, люлі.

            Спи Зірничко, спи, сни про небо сни!
            Слава Богу в вишних буди,
            Мир на земли, благо людем!
            Люлі серденько, люлі.

            Спи, Ісусе, спи, Серце вітвори,
            Най при Ньому спочиваю
            Ту на земли і там в раю
            Люлі, серденько, люлі!
        </text>
        <info>
            1. Останні три рядки кожного куплету повторюються двічі.
            2. В іншому варіанті цієї пісні (джерело 3) в кожному куплеті замість
            Люлі, серденько, люлі!
            співається
            Спи, Ісусе, спи, маленький,
            Спи, Ісусе, спи.
            3. В інших джерелах (4-7) текст подано без передостаннього куплету.
        </info>
    </carol>

</carols>